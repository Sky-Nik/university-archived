Розглянемо деякі типи диференціальних рівнянь вищого порядку, що допускають зниження порядку.
\begin{enumerate}
    \item Рівняння не містить шуканої функції і її похідних до $(k-1)$-го порядку включно:
    \begin{equation*}
    	F \left( x, y^{(k)}, y^{(k + 1)}, \ldots, y^{(n)} \right) = 0.
    \end{equation*}
    
    Зробивши заміну:
    \begin{equation*}
    	y^{(k)} = z, \quad y^{(k + 1)} = z', \quad \ldots, \quad y^{(n)} = z^{(n - k)},
    \end{equation*}
    одержимо рівняння $(n-k)$-го порядку
    \begin{equation*}
    	F \left( x, z, z', \ldots, z^{(n - k)} \right) = 0.
    \end{equation*}
    
    \item Рівняння не містить явно незалежної змінної
    \begin{equation*}
    	F \left( y, y', \ldots, y^{(n)} \right) = 0.
    \end{equation*}
    
    Будемо вважати, що $y$ --- нова незалежна змінна, а $y', \ldots, y^{(n)}$ --- функції від $y$. Тоді
    \begin{align*}
    	y_x^\prime &= p(y), \\
    	y_{x^2}^{\prime\prime} &= \frac{\diff}{\diff x}  y_x^\prime = \frac{\diff}{\diff x}  p(y)  \frac{\diff y}{\diff x} = p_y^{\prime}   p(y), \\
    	y_{x^3}^{\prime\prime\prime} &= \frac{\diff}{\diff x}  y_{x^2}^{\prime\prime} = \frac{\diff}{\diff x}  (p_y^\prime p)  \frac{\diff y}{\diff x} = \left( p_{y^2}^{\prime\prime}  p + \left( p_y^\prime \right)^2 \right)  p,
    \end{align*}
    і так далі до $y_{x^n}^{(n)}$. Після підстановки одержимо 
    \begin{equation*}
    	F \left( y, p, p_y^{\prime}   p(y), \left( p_{y^2}^{\prime\prime}  p + \left( p_y^\prime \right)^2 \right)  p, \ldots, p^{(n - 1)} \right) = 0,
    \end{equation*}
    диференціальне рівняння $(n-1)$-го порядку.
    \item Нехай функція $F$ диференціального рівняння
    \begin{equation*}
    	F \left( x, y, y', \ldots, y^{(n)} \right) = 0.
    \end{equation*}
    є однорідної щодо аргументів  $y, y', \ldots, y^{(n)}$. \parvskip
    
    Робимо заміну $y = e^{\int u \diff x}$, де $u=u(x)$ --- нова невідома функція. Одержимо
    \begin{align*}
    	y' &= e^{\int u \diff x} u, \\
    	y^{\prime\prime} &= e^{\int u \diff x}  u^2 + e^{\int u \diff x} u' = e^{\int u \diff x} \left(u^2 + u'\right), \\
    	y^{\prime\prime\prime} &= e^{\int u \diff x} u \left( u^2 + u' \right) + e^{\int u \diff x}  \left(2 u u' + u''\right) = \\ 
    	&= e^{\int u \diff x} \left( u^3 + 3 u u' + u'' \right), \nonumber
    \end{align*}
    і так далі до $y^{(n)}$. Після підстановки одержимо
    \begin{equation*}
    	F \left( x, e^{\int u \diff x}, e^{\int u \diff x} u, e^{\int u \diff x} \left(u^2 + u'\right), e^{\int u \diff x} \left( u^3 + 3 u u' + u'' \right), \ldots \right) = 0.
    \end{equation*}
    
    Оскільки наше початкове (а отже і останнє) рівняння однорідне відносно $e^{\int u\diff x}$, то цей член можна винести і на нього скоротити. Одержимо
    \begin{equation*}
    	F \left( x, 1, u, u^2 + u', u^3 + 3 u u' + u'', \ldots \right) = 0,
    \end{equation*} 
    диференціальне рівняння $(n-1)$-го порядку. 
    
    \item Нехай ліва частина рівняння
    \begin{equation*}
    	F \left( x, y, y', \ldots, y^{(n)} \right) = 0.
    \end{equation*}
    є похідної деякого диференціального виразу ступеня $(n-1)$, тобто
    \begin{equation*}
    	\frac{\diff}{\diff x}  \Phi\left( x, y, y', \ldots, y^{(n-1)} \right) = F \left( x, y, y', \ldots, y^{(n)} \right).
    \end{equation*}
    
    У цьому випадку легко обчислюється так званий перший інтеграл
    \begin{equation*}
    	\Phi\left( x, y, y', \ldots, y^{(n-1)} \right) = C.
    \end{equation*}
    
    \item Нехай диференціальне рівняння
    \begin{equation*}
    	F \left( x, y, y', \ldots, y^{(n)} \right) = 0,
    \end{equation*}
    розписано у вигляді диференціалів
    \begin{equation*}
    	F \left( x, y, \diff y, \diff^2 y , \ldots, \diff^n y \right) = 0,
    \end{equation*}
    і $F$ --- функція однорідна по всім змінним. Зробимо заміну $x = e^t$, $y = u  e^t$, де $u$, $t$ --- нові змінні. Тоді одержуємо
    \begin{align*}
    	\diff x &= e^t \diff t, \\
    	y_x^\prime &=  \frac{y_t^\prime}{x_y^\prime} = \frac{u_t^\prime e^t + u e^t}{e^t} = u_t^\prime + u, \\
    	y_{x^2}^{\prime\prime} &= \frac{\diff}{\diff x}  y_x^\prime = \frac{\diff}{\diff t} \left( u_t^\prime + u \right)  \frac{\diff t}{\diff x} = \frac{u_{t^2}^{\prime\prime} + u_t^\prime}{e^t}, \\
    	y_{x^3}^{\prime\prime\prime} &= \frac{\diff}{\diff x}  y_{x^2}^{\prime\prime} = \frac{\diff}{\diff t} \left( \frac{u_{t^2}^{\prime\prime} + u_t^\prime }{e^t} \right)  \frac{\diff t}{\diff x} = \\
    	&= \frac{\left( u_{t^3}^{\prime\prime\prime} + u_{t^2}^{\prime\prime} \right) e^t - \left( u_{t^2}^{\prime\prime} + u_t^\prime \right) e^t}{e^{3t}} = \frac{u_{t^3}^{\prime\prime\prime} - u_t^\prime}{e^{2t}}, \nonumber
    \end{align*}
    і так далі до $y^{(n)}$. Підставивши, одержимо
    \begin{multline*}
    	\Phi \left(x, y, \diff y, \diff^2 y, \ldots, \diff^n y\right) = \\
    	= \Phi\left( e^t, u e^t, e^t \diff t, (u_t^\prime + u)e^t \diff t, \left(u_{t^2}^{\prime\prime} + u_t^\prime\right) e^t \diff t, \ldots\right) = 0.
    \end{multline*} 
    
    Скоротивши на $e^t$ одержимо
    \begin{equation*}
    	\Phi\left( 1, u, \diff t, u_t^\prime + u, u_{t^2}^{\prime\prime} + u_t^\prime, \ldots\right) = 0.
    \end{equation*} 
    
    Тобто повертаємося до другого випадку.
\end{enumerate}