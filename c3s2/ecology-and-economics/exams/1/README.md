{% include mathjax %}

## Запитання на перший колоквіум

- [Екологічні моделі](#екологічні-моделі)

	1. [Найпростіші неперервні математичні моделі динаміки популяцій.](#1-найпростіші-неперервні-математичні-моделі-динаміки-популяцій)

	2. [Найпростіші дискретні математичні моделі динаміки популяцій.](#2-найпростіші-дискретні-математичні-моделі-динаміки-популяцій)

	3. [Модель Леслі вікової структури.](#3-модель-леслі-вікової-структури)

	4. [Модель Вольтерра. Постановка. Типи стаціонарних точок.](#4-модель-вольтерра-постановка-типи-стаціонарних-точок)

	5. [Модель Лотки-Вольтерра. Постановка. Типи стаціонарних точок.](#5-модель-лотки-вольтерра-постановка-типи-стаціонарних-точок)

	6. [Класична модель епідемії.](#6-класична-модель-епідемії)

	7. [Модель епідемії з врахуванням запізнення.](#7-модель-епідемії-з-врахуванням-запізнення)

- [Керування в екологічних системах](#керування-в-екологічних-системах)

	1. [Задача про знищення шкідників за скінченний час.](#1-задача-про-знищення-шкідників-за-скінченний-час)

	2. [Задача про розвиток риби у ставку.](#2-задача-про-розвиток-риби-у-ставку)

	3. [Задача про вилов риби у ставку з врахуванням квоти на вилов при $$р = 1/4$$.](#3-задача-про-вилов-риби-у-ставку-з-врахуванням-квоти-на-вилов-при-р--14)

	4. [Задача про вилов риби у ставку з врахуванням квоти на вилов при $$р < 1/4$$.](#4-задача-про-вилов-риби-у-ставку-з-врахуванням-квоти-на-вилов-при-р--14)

	5. [Задача про вилов риби у ставку з врахуванням квоти на вилов при $$р > 1/4$$.](#5-задача-про-вилов-риби-у-ставку-з-врахуванням-квоти-на-вилов-при-р--14)

- [Економічні моделі](#економічні-моделі)

	1. [Попит та пропозиція. Модель Маршала. Ринкова рівновага.](#1-попит-та-пропозиція-модель-маршала-ринкова-рівновага)

	2. [Павутиноподібна модель. Три типи рівноваги ринку.](#2-павутиноподібна-модель-три-типи-рівноваги-ринку)

	3. [Еластичність попиту та пропозиції. Три типи рівноваги ринку.](#3-еластичність-попиту-та-пропозиції-три-типи-рівноваги-ринку)

	4. [Еластичність попиту та пропозиції. Виручка продавців.](#4-еластичність-попиту-та-пропозиції-виручка-продавців)

## _І навіть відповіді!_

_Не радимо списувати з цих відповідей слово в слово, адже це легко перевіряється проханням усно повторити Вашу відповідь на співбесіді після модуля або на заліку/іспиті._

### Екологічні моделі

#### 1. Найпростіші неперервні математичні моделі динаміки популяцій.

Позначатимемо за $$N = N(t)$$ чисельність (також _щільність, густина, обсяг, об'єм_) популяції.

Найпростіша модель росту популяції задається рівнянням Бернуллі:

$$
\dot N = \mu \cdot N
$$

_Тут і надалі $$\dot N = \mathrm{d} N / \mathrm{d} t$$._

Її розв'язок при $$N(0) = N_0$$ має вигляд

$$
N(t) = N_0 \cdot e^{\mu t}.
$$

Рівняння Бернуллі &mdash; рівняння природнього росту або занепаду: воно описує розпад радіоактивних речовин, вимирання популяцій (при $$\mu < 0$$, у цьому випадку $$N(t) \to 0$$ при $$t \to \infty$$), розвиток бактерій, і взагалі ріст (при $$\mu > 0$$, у цьому випадку $$N(t) \to \infty$$ при $$t \to \infty$$) багатьох біологічних популяцій на обмеженому проміжку часу. 

У цьому випадку (при $$\mu > 0$$) такий закон розвитку зазвичай називаються законом Мальтуса, або експоненціального росту. Такий закон гарно підходить для опису популяції що перебуває у (_майже_) необмеженому (з точки зору поживності) середовищі.

Втім, зазвичай у природі $$N(t) \to K = \text{const}$$ при $$t \to \infty$$, тому у розгляд вводяться складніші моделі.

Так, у 1825-ому році Гемпертц створив наступну модель:

$$
\dot N = - \mu \cdot \frac{N \cdot \ln \frac{N}{K}}{\ln K}.
$$

Її розв'язок при $$N(0) = N_0$$ має вигляд

$$
N(t) = K \cdot \left( \frac{N_0}{K} \right)^{\exp\left\{-\frac{\mu t}{\ln K}\right\}}.
$$

Нескладно бачити, що $$N(t) \to K$$ при $$t \to \infty$$.

Пізніше, у 1838-ому році Верхюльст запропонував наступну модель:

$$
\dot N = r \cdot N \cdot \left( 1 - \frac{N}{q} \right),
$$

більше відому як модель логістичного росту. У ній $$r$$ &mdash; коефіцієнт прискорення росту, $$q$$ &mdash; ємність середовища.

Вона створена з метою врахувати внутрішньо видову конкурецію, тому містить доданок вигляду $$-c \cdot N^2$$ у похідній. 

Її розв'язок при $$N(0) = N_0$$ має вигляд

$$
N(t) = \frac{q}{1 - \left(1 - \frac{q}{N_0}\right)\cdot e^{-r t}}.
$$

Нескладно бачити, що $$N(t) \to q$$ при $$t \to \infty$$.

#### 2. Найпростіші дискретні математичні моделі динаміки популяцій.

Основна ідея полягає у заміні (_потенційно дуже і дуже складного_) неперервного рівняння на похідну дискретним за рахунок розгляду похідної як границі скінченних різниць:

$$
\dot N(i) \approx \frac{1}{\Delta t} \cdot (N_{i - 1} - N_i).
$$

_Тут і надалі $$N_i = N(i)$$._

Так, якщо у рівнянні логістичного росту покласти $$\Delta t = 1$$ то отримаємо наступну модель:

$$
N_{i + 1} = N_i \cdot \exp\left\{r \cdot \left(1 - \frac{N_i}{q}\right)\right\}.
$$

У 1954-ому році Ріккером була запропонована параметрична модель

$$
N_{i + 1} = \frac{\lambda \cdot N_i}{(1 + a \cdot N_i)^b},
$$

де параметри $$\lambda$$, $$a$$, $$b$$ визначаються із спостережень.

У загальному (_розумному_) випадку дискретне рівняння має вигляд

$$
N_{i + 1} = N_i \cdot F(N_i).
$$

#### 3. Модель Леслі вікової структури.

У деяких популяціях врахування вікової структури популяції має істотне значення. Так, у життєвому циклі кожного організму можна виділити кілька стадій ровитку &mdash; вікових сходинок. 

Розглядаючи далі деяку популяцію вважатимемо, що вона складається з $$n$$ вікових груп. Спосіб розбиття на вікові групи визначається, як правило, біологічними особливостями організмів та переслідує мету виділення вікових груп з різними ймовірністями виживання та народження ними нових організмів.

Найпростіша модель, що враховує віковий поділ &mdash; модель Лесті запропонована у 1945-ому році: нехай $$x_i(t)$$, $$i = \overline{1, n}$$ &mdash; чисельність $$i$$-ої вікової групи, чи радше кількість самок $$i$$-ої вікової групи (якщо поділ на статі істотний), тоді $$x = \begin{pmatrix} x_1 & x_2 & \cdots & x_n\end{pmatrix}^T$$ &mdash; вектор вікової структури.

Припустимо лінійність функцій переходів від однієї вікової групи до наступної і лінійність функції народжуваності, тобто

$$
\begin{align*}
b_i(x) &= b_i \cdot x_i, \quad i = \overline{1, n}, \\
s_i(x) &= s_i \cdot x_i, \quad i = \overline{1, n}.
\end{align*}
$$

Тоді отримаємо наступну дискретну систему яка описує динаміку популяції:

$$
\left\{
\begin{align*}
x_1(t + 1) &= \sum_{i = 1}^n b_i \cdot x_i, \\
x_{i + 1}(t + 1) &= s_i \cdot x_i(t), \quad i = \overline{1, n - 2}, \\
x_n(t + 1) &= s_{n - 1} \cdot x_{n - 1}(t) + s_n \cdot x_n(t).
\end{align*}
\right.
$$

У нормальних людей $$b_i \ge 0$$, $$0 \le s_i \le 1$$, часто $$s_n = 0$$.

Матриця цієї система (також просто матриця Леслі) має вигляд

$$
L = \begin{pmatrix}
b_1 & b_2 & \cdots & b_{n - 1} & b_n \\
s_1 & 0 & \cdots & 0 & 0 \\
0 & s_2& \cdots & 0 & 0 \\
\vdots & \vdots & \ddots & \vdots & \vdots \\
0 & 0 & \cdots & s_{n - 1} & s_n
\end{pmatrix}
$$

Тоді динаміка системи виписується у вигляді

$$
x(t + 1) = L \cdot x(t),
$$

а розв'язок цієї системи якщо $$x(0) = x_0$$ має вигляд

$$
x(t) = L^t \cdot x_0.
$$

Розглянувши характеристичне рівняння цієї матриці, тобто $$p(\lambda) = \det(L - \lambda E) = 0$$ можна побачити що воно має хоча б один дійсний додатний корінь, про це каже одна з варіації теореми Кронекера-Капеллі.

Найбільший з них, $$\lambda_L$$ &mdash; темп росту популяції, а відповідний йому (як власному числу) власний вектор $$x_L$$ &mdash; вектор стійкої структури популяції, тобто 

$$
\frac{x(t)}{\|x(t)\|_1} \xrightarrow[t \to \infty]{} \frac{x_L}{\|x_L\|_1},
$$

де ділення на $$\|\cdot\|_1$$ відбувається для переходу до відсоткового складу.

#### 4. Модель Вольтерра. Постановка. Типи стаціонарних точок.

Міжвидові стосунки з умовною характеристикою &laquo;хижак-жертва&raquo; є найістотнішими для функціонування екосистеми. В основу відповідниї модулі покладені ідеалізовані уявлення про характер внутрішніх та міжвидових стосунків у спільності що складається з виду хижак і виду жертва:

1. За умови відсутності хижака популяція жертви розмножується експоненціально.

2. За умови відсутності жертв популяція хижаки експоненціально вимирає (від голоду).

3. Сумарна кількість біомаси жертв, що споживається хижаками за одиницю часу, лінійно залежить від густини популяції жертви та щільності популяції хижака.

4. Біомаса популяції жертви, що споживається популяцією хижака лінійно перетворюється (з деяким коефіцієнтом) на біомасу хижака.

5. Будь-які інші фактори, що впливаються на популяції &mdash; відсутні.

За таких припущень система набуває вигляду

$$
\left\{
\begin{align*}
\dot x &= \varepsilon_1 \cdot x - \gamma_1 \cdot x \cdot y, \\
\dot y &= - \varepsilon_2 \cdot y + \gamma_2 \cdot x \cdot y,
\end{align*}
\right.
$$

де 

- $$x$$ &mdash; густина популяції жертви;

- $$y$$ &mdash; густина популяції хижака;

- $$\varepsilon_1$$ &mdash; швидкість розмноження жертви за відсутності хижака;

- $$\varepsilon_2$$ &mdash; смертність хижака за відсутності жертви;

- $$\gamma_1$$ &mdash; питома швидкість споживання популяцією хижака популяції жертви за умови одиничної густини обох популяцій;

- $$\gamma_2$$ &mdash; коефіцієнт перетворення біомаси жертви, що була спожита хижаком, на його біомасу.

Стаціонарні точки цієї системи:

1. $$(x^\star, y^\star) = (0, 0)$$ &mdash; тривільна стаціонарна точка, характеризує вимирання  обох попцляцій, очевидно є _сідлом_;

2. $$(x^\star, y^\star) = \left( \frac{\varepsilon_2}{\gamma_2}, \frac{\varepsilon_1}{\gamma_1} \right)$$ &mdash; нетривільна сідлова точка, її детальніше дослідження показує, що вона є _центром_.

#### 5. Модель Лотки-Вольтерра. Постановка. Типи стаціонарних точок.

Ця модель уточнює модель Вольтерри шляхом врахування внутрішньовидової конкуренції серед жертв. За таких припущень система набуває вигляду

$$
\left\{
\begin{align*}
\dot x &= \varepsilon_1 \cdot x - \gamma_1 \cdot x \cdot y - \beta_1 \cdot x^2, \\
\dot y &= - \varepsilon_2 \cdot y + \gamma_2 \cdot x \cdot y,
\end{align*}
\right.
$$

де $$\beta_1$$ &mdash; коефіцієнт внутрішньовидової взаємодії (_конкуренції_) серед жертв.

Стаціонарні точки цієї системи:

1. $$(x^\star, y^\star) = (0, 0)$$ &mdash; тривільна стаціонарна точка, характеризує вимирання 
	обох попцляцій, _сідло_;

2. $$(x^\star, y^\star) = \left( \frac{\varepsilon_1}{\beta_1}, 0 \right)$$ &mdash; 
	напівтривільний _стік_(eng. _sink_);

3. $$(x^\star, y^\star) = \left( \frac{\varepsilon_2}{\gamma_2}, \frac{\varepsilon_1 \gamma_2 - \beta_1 \varepsilon_2}{\gamma_1 \gamma_2} \right)$$ &mdash; нетривільна стаціонарна точка, її детальніше дослідження показує, що вона є _стійким вузлом_, _виродженим стійким вузлом_, або _стійким фокусом_, залежно від значень

	$$
	\lambda_{1, 2} = \frac{1}{2} \left( - \frac{\varepsilon_2 \cdot \beta_1}{\gamma_2} \pm \sqrt{\frac{\varepsilon_2^2 \cdot \beta_1^2}{\gamma_2^2} - 4 \cdot \frac{\varepsilon_1 \cdot \gamma_2 - \beta_1 \cdot \varepsilon_2}{\gamma_2}} \right).
	$$

Втім, здебільшого інтерес представляє сам факт її стійкості а не спосіб наближення популяцій до стаціонарної точки.

#### 6. Класична модель епідемії.

Однією з найпростіших моделей є модель Кермака-Маккендрика запропонована у 1927-ому році. Вона передбачає наявність трьох груп:

- $$N_1(t)$$ &mdash; частина населення що відкрита до сприйняття захворювання;

- $$N_2(t)$$ &mdash; частина населення що вже заражена;

- $$N_3(t)$$ &mdash; частина населення що не сприймає захворювання (має імунітет).

Система що описує цю модель має вигляд:

$$
\left\{
\begin{align*}
\dot N_1 &= - N_1 \cdot N_2, \\
\dot N_2 &= - N_2 \cdot (1 - N_1), \\
\dot N_3 &= N_2.
\end{align*}
\right.
$$

Для простоти коефіцієнт пропорційності покладений рівним одиниці, тобто популяція не росте протягом епідемії ($$\dot N_1 + \dot N_2 + \dot N_3 = 0$$, звідки $$N_1 + N_2 + N_3 = C = \text{const}$$), що справді так у реальності, бо епідемії розгортаються значно швидше ніж відбувається (_суттєвий_) ріст населення.

Така модель описує ситуацію у якій все населення з часом перехворіє і набуде імунітет.

<img src="/eco/exams/1/img/1.png" alt="графіки" style="width: 100%;">

#### 7. Модель епідемії з врахуванням запізнення.

Ускладнимо цю модель, нехай тепер через час $$\tau_1$$ набутий імунітет втрачається і людина знову починає сприймати хворобу. Також додамо час $$\tau_2$$ інкубаційного періоду, тоді отримаємо наступну систему:

$$
\left\{
\begin{align*}
\dot N_1 &= - N_1(t) \cdot N_2(t - \tau_2) + N_3(t - \tau_1), \\
\dot N_2 &= N_1(t) \cdot N_2 (t - \tau_2) - N_2(t), \\
\dot N_3 &= N_2(t) - N_3(t - \tau_1).
\end{align*}
\right.
$$

Така модель описує ситуацію у якій відбуваються періодичні спалахи хвороби, тобто, наприклад, грип.

<img src="/eco/exams/1/img/2.png" alt="графіки" style="width: 100%;">

### Керування в екологічних системах

#### 1. Задача про знищення шкідників за скінченний час.

Як відомо, деякі шкідники (наприклад колорадський жук) розвиваються спонтанно і на малому проміжку часу підпорядковуються законам Мальтуса, тобто

$$
\dot N = \mu \cdot N, \quad N(0) = N_0, \quad \mu > 0.
$$

Нехай $$u(t) \ge 0$$ &mdash; інтенсивність знищення шкідників, тоді модель процесу керування знищенням хижаків набуває вигляду

$$
\dot N = \mu \cdot N - u(t), \quad N(0) = N_0.
$$

Її розв'язок має вигляд

$$
N(t) = N_0 \cdot e^{\mu t} - \int_0^t u(\tau) \cdot e^{\mu (t - \tau)} \mathrm{d} \tau.
$$

Звідси з умови $$N(T) = 0$$ знищення шкідників за скінченний час маємо

$$
N_0 = \int_0^T u(\tau) \cdot e^{- \mu \tau} \mathrm{d} \tau.
$$

Як бачимо, внесок умовних &laquo;пестицидів&raquo; тим вагоміший чим раніше їх застосувати, тобто зі шкідниками потрібно боротися як тільки вони виникають, без зволікань.

#### 2. Задача про розвиток риби у ставку.

Розглянемо ізольовану популяцію риби у ставку що підпорядковується логістичному рівнянню:

$$
\dot n = n \cdot (1 - n), \quad n(0) = n_0.
$$

Його стаціонарні точки &mdash; $$0$$ та $$1$$, а його розв'язок має вигляд

$$
n(t) = \frac{1}{1 - \left(1 - \frac{1}{n_0}\right) \cdot e^{-t}}, \quad n_0 \ne 0,
$$

і при $$t \to \infty$$ маємо $$n(t) \to 1$$.

Але на практиці популяції рідко бувають ізольованими, тим більше риба у ставку. Здебільшого рибу вирощують на продаж, тобто є певна квота $$p$$ на вилов риби, $$p > 0$$. 

Що ж буде з бідолашною популяцією риби?

Модель набуде наступного вигляду:

$$
\dot n = n \cdot (1 - n) - p, \quad n(0) = n_0.
$$

Її стаціонарні точки &mdash; корені рівняння

$$
n \cdot (1 - n) - p = 0,
$$

тобто числа

$$
n_{1, 2} = \frac{1}{2} \pm \sqrt{\frac{1}{4} - p}.
$$

Розглянемо тепер різні значення квоти $$p$$:

#### 3. Задача про вилов риби у ставку з врахуванням квоти на вилов при $$р = 1/4$$.

Стаціонарні точка єдина, $$n^\star = 1/2$$, причому вона є напівстійкою: при $$n_0 > n^\star$$ маємо $$n \to n^\star,$$ а при $$n_0 < n^\star$$ маємо вимирання популяції риби.

**Вправа:** намалюйте графіки $$n(t)$$ для різних $$n_0$$ у цьому випадку.

#### 4. Задача про вилов риби у ставку з врахуванням квоти на вилов при $$р < 1/4$$.

Стаціонарних точок дві, $$n_1 < n_2$$, причому $$n_2$$ є стійкою, а $$n_1$$ &mdash; напівстійкою: при $$n_0 > n_1$$ маємо $$n \to n_2$$, а при $$n_0 < n_1$$ маємо вимирання популяції риби.

**Вправа:** намалюйте графіки $$n(t)$$ для різних $$n_0$$ у цьому випадку.

#### 5. Задача про вилов риби у ставку з врахуванням квоти на вилов при $$р > 1/4$$.

Стаціонарних точок немає, маємо вимирання популяції риби.

Мораль: _не руби сук на котором сидишь_
(або принаймні не руби більше ніж чверть 😆)

**Вправа:** намалюйте графіки $$n(t)$$ для різних $$n_0$$ у цьому випадку.

### Економічні моделі

#### 1. Попит та пропозиція. Модель Маршала. Ринкова рівновага.

_Обсяг попиту_ &mdash; кількість товару, яку споживач має намір купити за конкретною ціною, позначається $$Q_d(P)$$ (eng. _demand_). У нормальних людей 

$$
\frac{\mathrm{d}Q_d}{\mathrm{d}P} < 0,
$$

тобто попит є монотонно спадною функцією (за більшу ціну люди готові купити менше товару). Але це у нормальних людей, _а у нас чомусь Apple продається краще ніж Xiaomi_.

Зауважимо, що припущення про те, що попит залежить лише від ціни &mdash; спрощення, зазвичай споживач враховую й інші фактори: свій дохід, ціни на супутні товари, наявність замінників товарі, свої особисті вподобання та інше.

Будь-який споживач має свій власний, _індивідуальний_ попит на різні товри, аналізувати який &mdash; невдячна справа, надто багато всього необхідно враховувати, тому зазвичай аналізують _ринковий_попит &mdash; сукупний попит усіх індивідів-споживачів, який здебільшого набагато краще описується в залежності лише від ціни.

_Обсяг пропозиції_&mdash; кількість товару, яку фірма виробляє/реалізує за певною ціною, позначається $$Q_s(P)$$ (eng. _supply_). У нормальних людей 

$$
\frac{\mathrm{d}Q_s}{\mathrm{d}P} > 0,
$$

тобто пропозиція є монотонно зростаючою функцією.

В загальному випадку пропозиція залежить не лише від ціни, а й від інших факторів: технологій виробництва, цін на ресурси, кількості продавців, тощо.

Щоб споживач міг купити товар, а виробник &mdash; його продати, має існувати такий рівень цін та обсяг продажу що буде задовольняти обох гравців, тобто _ринкова рівновага_&mdash; такий стан ринку $$(P^\star, Q^\star)$$, коли 

$$
Q_d(P^\star) = Q^\star = Q_s(P^\star).
$$

У моделі Маршала $$Q_s = a + b \cdot P$$, $$Q_d = c - d \cdot P$$, де $$a$$ &mdash; довільний параметр, а $$b, c, d > 0$$.

Тоді з умови $$Q_s = Q_d$$ знаходимо 

$$
(P^\star, Q^\star) = \left( \frac{c - a}{b + d}, \frac{a d + b c}{b + d} \right).
$$

#### 2. Павутиноподібна модель. Три типи рівноваги ринку.

На практиці ринкова рівновага не досягається відразу, це певний процес, однією з моделей якого є &laquo;павутиноподібна модель&raquo;, або &laquo;процес Курно&raquo;. 

У цьому процесі ринок стартує з певної точки $$(P_0, Q_d(P_0) = Q_0)$$ після чого здійснються почергові уточнення: 

- виробник уточнює обсяг виробництва до $$Q_1 = Q_s(P_0)$$,

- споживач уточнює ціну до $$P_1: Q_d(P_1) = Q_1$$,

і так далі.

Можна показати, що $$P^\star - P_t = \left( - b/d \right)^t \cdot (P^\star - P_0)$$, звідки безпосередньо випливає класифікація типів рівноваги:

1. Якщо $$0 < b/d < 1$$, то при $$t \to \infty$$ маємо $$\left(b/d\right)^t \to 0$$, тому 
	$$\lim_{t \to \infty} P_t = P^\star$$ &mdash; так звана стабільна динамічна рівновага.

2. Якщо $$b/d = 1$$, то при $$t \to \infty$$ маємо $$\left(b/d\right)^t \to 1$$ &mdash; так 
	звана квазістабільна динамічна рівновага за якої відбуваються осциляції довкола рівноваги.

3. Якщо $$1 < b/d$$, то при $$t \to \infty$$ маємо $$\left(b/d\right)^t \to \infty$$ &mdash; 
	так звана нестабільна динамічна рівновага.

#### 3. Еластичність попиту та пропозиції. Три типи рівноваги ринку.

В загальному випадку, еластичність визначає ступінь чутливості одного показника до зміни іншого. Зазвичай в економіці замість неперервної похідної у точці береться просто скінченна різниця з кроком $$1\%$$.

Так, еластичність попиту за ціною визначається наступним чином:

$$
E_d^p = \frac{\frac{Q_d^2 - Q_d^1}{Q_d^1} \cdot 100\%}{\frac{P_d^2 - P_d^1}{P_d^1} \cdot 100\%},
$$

або ж, у скороченому вигляді 

$$
E_d^p = \frac{\Delta Q_d}{\Delta P} \cdot \frac{P_1}{Q_1},
$$

що, очевидно, пішло від неперервного аналогу 

$$
E_d^p = \frac{\mathrm{d} Q_d}{\mathrm{d} P} \cdot \frac{P_1}{Q_1}.
$$

Зрозуміло, що взагалі кажучи, еластичність попиту за ціною &mdash; число від'ємне, тому класифікацію проводять за значенням $$\vert E_d^p \vert$$:

- $$\vert E_d^p \vert < 1$$ &mdash; попит називається не еластичним;

- $$\vert E_d^p \vert = 1$$ &mdash; попит називається еластичним;

- $$\vert E_d^p \vert > 1$$ &mdash; попит називається наделастичним.

Аналогічно визначається і класифікується еластичність пропозиції за ціною, яка є уже додатним числом:

$$
E_s^p = \frac{\frac{Q_s^2 - Q_s^1}{Q_s^1} \cdot 100\%}{\frac{P_d^2 - P_d^1}{P_d^1} \cdot 100\%},
$$

і

- $$E_s^p < 1$$ &mdash; пропозиція називається не еластичною;

- $$E_s^p = 1$$ &mdash; пропозиція називається еластичною;

- $$E_s^p > 1$$ &mdash; пропозиція називається наделастичною.

На базі еластичностей можна проводити аналіз стабільності рівноваги:

- $$\vert E_d \vert > E_s$$ &mdash; стабільна динамічна рівновага;

- $$\vert E_d \vert = E_s$$ &mdash; квазістабільна динамічна рівновага;

- $$\vert E_d \vert < E_s$$ &mdash; нестабільна динамічна рівновага.

#### 4. Еластичність попиту та пропозиції. Виручка продавців.

Еластичність попиту виявляється тісно пов'язаною з виручкою продавців. Так, загальна виручка (eng. _revenue_) визначається як $$TR = P \cdot Q$$, звідки безпосередньо отримуємо наступну класифікацію:

- якщо $$\vert E_d \vert > 1$$, тобто попит еластичний, то:

  - зниження ціни веде до зростання виручки;
  
  - підвищення ціни веде до зниження виручки.

- якщо $$\vert E_d \vert < 1$$, тобто попит ке еластичний, то:
  
  - зниження ціни веде до спадання виручки;
  
  - підвищення ціни веде до підвищення виручки.
