<!--RELEASE-->

{% include mathjax %}

Зміст:

- [Регулярні множини](#регулярні-множини)

- [Регулярні вирази](#регулярні-вирази)

	- [Алгебра регулярних виразів](#алгебра-регулярних-виразів)

	- [Лінійні рівняння](#лінійні-рівняння)

	- [Системи рівнянь](#системи-рівнянь)

- [Контрольні запитання](#контрольні-запитання)

## Регулярні множини

Нехай $$\Sigma$$ &mdash; скінчений алфавіт. _Регулярна множина_ в алфавіті $$\Sigma$$ визначається рекурсивно:

1. $$\varnothing$$ &mdash; пуста множина &mdash; це регулярна множина в алфавіті $$\Sigma$$;

2. $$\{\varepsilon\}$$ &mdash; пусте слово &mdash; регулярна множина в алфавіті $$\Sigma$$;

3. $$\{a\}$$ &mdash; однолітерна множина &mdash; регулярна множина в алфавіті $$\Sigma$$;

4. Якщо $$P$$ та $$Q$$ &mdash; регулярні множини, то такими є наступні множини:

	- $$P \cup Q$$ (операція об'єднання);

	- $$P \times Q$$ (операція конкатенації);

	- $$P^\star = \{\varepsilon\} \cup P \cup P^2 \cup \ldots$$ (операція ітерації).

5. Ніякі інші множини, окрім побудованих на основі 1&ndash;4 не є регулярними множинами.

Таким чином, регулярні множини можна побудувати з базових елементів 1-3 шляхом скінченого застосування операцій об'єднання, конкатенації та ітерації.

## Регулярні вирази

Регулярні вирази позначають регулярні множини таким чином, що:

1. $$0$$ позначає регулярну множину $$\varnothing$$;

2. $$\varepsilon$$ позначає регулярну множину $$\{\varepsilon\}$$;

3. $$a$$ позначає регулярну множину $$\{a\}$$;

4. Якщо $$p$$ та $$q$$ позначають відповідно регулярні множини $$P$$ та $$Q$$, то

	- $$p + q$$ позначає регулярну множину $$P \cup Q$$;

	- $$p \cdot q$$ позначає регулярну множину $$P \times Q$$;

	- $$p^\star$$ позначає регулярну множину $$P^\star$$.

5. Ніякі інші вирази, окрім побудованих на основі 1&ndash;4 не є регулярними виразами.

### Алгебра регулярних виразів

Оскільки ми почали вести мову про вирази, нам зручніше перейти до поняття алгебри регулярних виразів. Для кожної алгебри одним з важливих питань є питання еквівалентних перетворень, які виконуються на основі тотожностей у цій алгебрі. Сформулюємо основні тотожності алгебри регулярних виразів:

7. $$a + b + c = a + (b + c)$$ (ліва асоціативність додавання);

8. $$a + b + c = (a + b) + c$$ (права асоціативність додавання);

2. $$a + 0 = 0 + a = a$$ ($$0$$ &mdash; нейтральний елемент за додаванням);

7. $$a \cdot b \cdot c = a \cdot (b \cdot c)$$ (ліва асоціативність множення);

8. $$a \cdot b \cdot c = (a \cdot b) \cdot c$$ (права асоціативність множення);

1. $$a + b = b + a$$ (комутативність додавання);

2. $$a \cdot \varepsilon = \varepsilon \cdot a = a$$ ($$\varepsilon$$ &mdash; нейтральний елемент за множенням);

3. $$a \cdot 0 = 0 \cdot a = 0$$ ($$0$$ &mdash; нульовий елемент за множенням);

4. $$a \cdot (b + c) = a \cdot b + a \cdot c$$ (ліва дистрибутивність множення відносно 	додавання);

5. $$(a + b) \cdot c = a \cdot c + b \cdot c$$ (права дистрибутивність множення відносно додавання).

У алгебри регулярних виразів є і некласичні властивості:

6. $$a + a = a$$;

9. $$p + p^\star = p^\star$$;

10. $$0^\star = \varepsilon$$;

11. $$\varepsilon^\star = \varepsilon$$.

### Лінійні рівняння

За аналогією з класичними алгебрами розглянемо лінійне рівняння в алгебрі регулярних виразів: $$X = a \cdot X + b$$, де $$a$$, $$b$$ &mdash; регулярні вирази.

Взагалі кажучи таке рівняння (в залежності від $$a$$ та $$b$$) може мати безліч розв'язків.

Серед всіх розв'язків рівняння з регулярними коефіцієнтами виберемо найменший розв'язок $$X = a^\star \cdot b$$, який назвемо _найменша нерухома точка._ 

Щоб перевірити, що $$a^\star \cdot b$$ справді розв'язок рівняння в алгебрі регулярних виразів, підставимо його в початкове рівняння та перевіримо тотожність виразів на основі системи тотожних перетворень:

$$
a^\star b = a a^\star b = (a a^\star + \varepsilon) b = (a (\varepsilon + a + a^2 + \ldots ) + \varepsilon) b = (\varepsilon a + a^2 + \ldots) b = a^\star b.
$$

### Системи рівнянь

В алгебрі регулярних виразів також розглядають і системи лінійних рівнянь з регулярними коефіцієнтами:

$$
\left\{
\begin{aligned}
X_1 &= a_{11} X_1 + a_{12} X_2 + \ldots + a_{1n} X_n + b_1, \\
X_2 &= a_{21} X_1 + a_{22} X_2 + \ldots + a_{2n} X_n + b_2, \\
&\ldots \\
X_n &= a_{n1} X_1 + a_{n2} X_2 + \ldots + a_{nn} X_n + b_n.
\end{aligned}
\right.
$$

Метод розв'язування системи лінійних рівнянь з регулярними коефіцієнтами нагадує метод виключення Гауса.

1. Для $$i = \overline{1..n}$$, використавши систему тотожних перетворень, записати  $$i$$-е рівняння у вигляді: $$X_i = a X_i + b$$, де $$a$$ &mdash; регулярний вираз в алфавіті $$\Sigma$$, а $$b$$ &mdash; регулярний вираз виду 
	
	$$
	\beta_0 + \beta_{i+1} X_{i+1} + \beta_{i+2} X_{i+2} + \ldots + \beta_n X_n,
	$$ 

	де $$\beta_k$$ ($$k = 0, \overline{i+1..n}$$) &mdash; регулярні коефіцієнти. Далі, в правих частинах рівнянь зі змінними $$X_{i+1}, X_{i+2}, \ldots, X_n$$ в лівій частині рівняння підставити замість $$X_i$$ значення $$a^\star b$$.

2. Для $$i = \overline{n..1}$$ розв'язати $$i$$-е рівняння яке зараз має вигляд $$X_i = a X_i + b$$, де $$a$$, $$b$$ &mdash; регулярні вирази в алфавіті $$\Sigma$$, і підставити його розв'язок $$a^\star b$$ у коефіцієнти рівнянь зі змінними $$X_{i-1}, X_{i-2}, \ldots, X_1$$.

**Приклад.** Розв'язати систему $$2\times2$$:
	
$$
\left\{
\begin{aligned}
X_1 &= a_{11} X_1 + a_{12} X_2 + b_1, \\
X_2 &= a_{21} X_1 + a_{22} X_2 + b_2.
\end{aligned}
\right.
$$

**Розв'язок:**

1. З першого рівняння 

	$$
	X_1 = a_{11}^\star (a_{12} X_2 + b_1).
	$$

2. Підставляємо у друге рівняння, воно набуває вигляду

	$$
	X_2 = a_{21} (a_{11}^\star (a_{12} X_2 + b_1)) + a_{22} X_2 + b_2.
	$$

	Або, після спрощень:

	$$
	X_2 = (a_{21} a_{11}^\star a_{12} + a_{22}) X_2 + (a_{21} a_{11}^\star b_1 + b_2).
	$$

	Звідки знаходимо:

	$$
	X_2 = (a_{21} a_{11}^\star a_{12} + a_{22})^\star (a_{21} a_{11}^\star b_1 + b_2).
	$$

3. Підставляємо у вираз для $$X_1$$:

	$$
	X_1 = a_{11}^\star (a_{12} (a_{21} a_{11}^\star a_{12} + a_{22})^\star (a_{21} a_{11}^\star b_1 + b_2) + b_1).
	$$

	Тут можна розкрити дужки, але зараз у цьому немає потреби.

## Контрольні запитання

1. Яка множина називається регулярною (в алфавіті $$\Sigma$$)?
	<!--{}, {eps}, {a}, P u Q, P x Q, P*-->

2. Як регулярні вирази позначаються регулярні множини?
	<!--0, eps, a, p + q, pq, p*-->

3. Які класичні тотожності алгебри регулярних виразів ви знаєте?
	<!--комутативність +, існування нейтральних, асоціативність + і x, ...--> 

4. Які не класичні тотожності алгебри регулярних виразів ви знаєте?
	<!--a + a = a, p + p* = p*, 0* = eps* = eps-->

5. Який розв'язок лінійного рівняння $$X = a \cdot X + b$$ називається найменшою нерухомою точкою?
	<!--a*b-->

6. Доведіть, що згаданий у попередньому рівняння вираз справді є розв'язком.

7. Сформулюйте алгоритм Гауса розв'язування систем лінійних регулярних рівнянь.

8. Розв'яжіть систему $$3\times3$$:

	$$
	\left\{
	\begin{aligned}
	X_1 &= a X_1 + b X_2 + c, \\
	X_2 &= c X_1 + a X_2 + b X_3, \\
	X_3 &= b + c X_2 + a X_3.
	\end{aligned}
	\right.
	$$

(_традиційні_ відповіді можна переглянути у коментарях у вихідному коді цієї сторінки)

[Назад до лекцій](../README.md)

[Назад на головну](../../README.md)