<!--DEBUG-->

{% include mathjax %}

## Контрольні запитання до леції №28

### 60. Лінійні неперервні функціонали, теорема Ріса-Фішера, слабка збіжність у гільбертовому просторі.

Нехай $$M$$ і $$N$$ &mdash; лінійні (замкнені відносно лінійної комбінації) множини. Оператор $$L$$, що перетворює елементи множини $$M$$ в елементи множини $$N$$, називається _лінійним_, якщо для будь-яких елементів $$f$$ і $$g$$ із $$M$$ і комплексних чисел $$\lambda$$, $$\mu$$ справедлива рівність

\begin{equation}
	L(\lambda f + \mu g) = \lambda L f + \mu L g.
\end{equation}

Частинним випадком лінійних операторів є лінійні функціонали. Якщо лінійний оператор $$\ell$$ перетворює множину елементів $$М$$ в множину комплексних чисел $$\ell f$$, $$f \in M$$, то $$\ell$$ є _лінійним функціоналом_ на множині $$M$$.

Значення функціонала $$\ell$$ на елементі $$f$$ &mdash; комплексне число $$\ell f$$ &mdash; будемо позначати через $$\langle\ell, f\rangle$$. Таким чином, _неперервність_ лінійного функціоналу $$\ell$$ значає: якщо: 

\begin{equation}
	M \ni f_k \xrightarrow[k \to \infty]{} 0,
\end{equation}

то послідовність комплексних чисел

\begin{equation}
 	\langle \ell, f_k \rangle \xrightarrow[k \to \infty]{} 0.
\end{equation}

Послідовність $$\ell_1, \ell_2, \ldots$$ лінійних функціоналів на $$M$$ слабко збігається до функціоналу $$\ell$$ на $$M$$, якщо вона збіжна до $$\ell$$ на кожному елементі $$f$$ із $$M$$, тобто: 

\begin{equation}
	\langle \ell_k, f\rangle \xrightarrow[k \to \infty]{} \langle \ell, f\rangle.
\end{equation}

**Теорема** (_Фішера-Рісса_): Якщо $$f \in H^\star$$, то існує єдиний елемент $$y(f) \in H$$, такий що $$f(x) = \langle x, y\rangle$$ для довільного $$x \in H$$, та $$\|f\|_H^\star = \|y\|_H$$, де $$H^\star$$ &mdash; гільбертовий простір.

### 61. Цілком неперервні оператори, зв'язок між скінчено вимірними та цілком неперервними операторами, теорема про представлення цілком неперервного оператора.

**Означення**: Будемо називати лінійний оператор $$A$$ _цілком неперервним_ з гільбертового простору $$H$$ у гільбертов простір $$H$$, якщо він переводить будь-яку обмежену множину елементів в $$H$$ у компактну множину елементів.

**Означення**: Оператор $$A$$, який діє у гільбертовому просторі називається _скінченно-вимірним_ ($$n$$-вимірним), якщо він відображає гільбертов простір $$H$$ у його ($$n$$-вимірний) підпростір.

**Теорема** (_про представлення цілком неперервного оператора_): Для того щоб заданий на сепарабільному гільбертовому просторі $$H$$ лінійний обмежений оператор $$A$$ із $$H$$ в $$H$$ був цілком неперервним необхідно і достатньо щоб для довільного $$\varepsilon > 0$$ існувало ціле число $$n(\varepsilon)$$ і такі лінійні оператори $$A_1$$ та $$A_2$$, де $$A_1$$ &mdash; $$n$$-вимірний, а $$\|A_2\| \le \varepsilon$$, що $$A_1 + A_2 = A$$.

### 62. Перша теорема Фредгольма для операторного рівняння із цілком неперервним оператором.

**Теорема**: Якщо однорідне рівняння $$u - \lambda A u = 0$$ має лише тривіальний розв'язок, то неоднорідне рівняння $$u - \lambda A u = f$$ має єдиний розв'язок $$\forall f \in H$$. Тут оператор $$A$$ &mdash; цілком неперервний, тобто він довільну обмежену множину переводить у
компактну.

### 63. Друга теорема Фредгольма для операторного рівняння із цілком неперервним оператором.

**Теорема**: Однорідне рівняння $$u - \lambda A u = 0$$ і спряжене до нього $$u - \overline{\lambda} A^\star u = 0$$ може мати нетривіальні розв'язки не більш ніж на зліченій множині значень параметру $$\lambda$$, які можна пронумерувати у порядку зростання їх модулів. Ці значення називаються _характеристичними числами_, а відповідні розв'язки &mdash; _власними функціями_. Кожне власне (характеристичне) число має скінченну кратність.

### 64. Третя теорема Фредгольма для операторного рівняння із цілком неперервним оператором. 

**Теорема**: Рівняння $$u - \lambda A u = f$$ при $$\lambda = \lambda_k$$ ($$\lambda_k$$ &mdash; деяке характеристичне число) має розв'язок тоді і тільки тоді, коли вільний член $$f$$ ортогональний до всіх розв'язків спряженого однорідного рівняння $$u - \overline{\lambda} A^\star u = 0$$. У цьому випадку розв'язок не єдиний і представляється у вигляді 

\begin{equation}
	u = u_0 + \Sum_{j = 1}^{q_k} c_j u_{k, j},
\end{equation}

де $$u_0$$ &mdash; деякий розв'язок неоднорідного рівняння $$u_0 - \lambda_k A u_0 = f$$, а $$u_{k, j}$$ &mdash; власні функції, що відповідають $$\lambda_k$$, $$k_q$$ &mdash; їх кратність.

### 65. Спосіб введення простору $$W_2^k (\Omega)$$, збіжність в просторі $$W_2^k (\Omega)$$.

Гільбертовий простір $$W_2^k(\Omega) = C^\infty (\Omega) \cup \{u\}_{W_2^k(\Omega)}^{\text{фунд.}}$$ зі скалярним добутком 

\begin{equation}
	\langle u, v \rangle_{W_2^k(\Omega)} = \Sum_{|\alpha| \le k} \Int_\Omega D^\alpha u(x) D^\alpha v(x),
\end{equation}

де $$\{u\}_{W_2^k(\Omega)}^{\text{фунд.}}$$ &mdash; границі усіх фундаментальних за нормою $$W_2^k(\Omega)$$ послідовностей, $$D^\alpha u(x)$$ &mdash; оператор диференціювання.

### 66. Спосіб визначення похідних у просторі $$W_2^k (\Omega)$$.

Візьмемо довільний елемент $$u \in C^\infty(\Omega)$$, $$D^\alpha u \in C^\infty (\Omega)$$, 

\begin{equation}
	\exists \{u_n\}: u_n \xrightarrow[n \to \infty]{W_2^k(\Omega)} u,
\end{equation}

причому $$\forall n$$: $$u_n \in C^\infty(\Omega)$$, тому існують границі похідних

\begin{equation}
	D^\alpha u_n \xrightarrow[n \to \infty]{L_2(\Omega)} v^{(\alpha)},
\end{equation}


Поставимо у відповідність $$u$$ елемент $$v^{(\alpha)}$$,який претендує на звання _узагальненої похідної_. $$v^{(\alpha)}$$ задовольняє 

\begin{equation}
	\Int_\Omega D^\alpha u_n(x) v(x) \diff x = (-1)^{|\alpha|} \Int_\Omega u_n D^\alpha v(x) \diff x.
\end{equation}

Перейдемо до границі:

\begin{equation}
	\Int_\Omega v^{(\alpha)} v(x) \diff x = (-1)^{|\alpha|} \Int_\Omega u(x) D^\alpha v(x) \diff x.
\end{equation}

Отже, можемо сказати, що $$D^\alpha \approx v^{(\alpha)}$$. Таким чином ми ввели поняття _узагальненої похідної_.
